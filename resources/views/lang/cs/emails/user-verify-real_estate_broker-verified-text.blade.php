Dobrý den,

úspěšně jste prošli procesem ověření účtu realitního makléře. To znamená, že jste:
 - doložili, že máte uzavřenou alespoň jednu smlouvu o zprostředkování prodeje projektu v souladu s právními předpisy a nemáte zveřejnění projektu na portálu smluvně zakázáno, nebo,
 - jste v minulosti prokazatelně alespoň jednou zprostředkovali prodej projektu z oblasti obnovitelných zdrojů energie.

Zároveň jste doložili, že jste způsobilí k výkonu realitní činnosti (pro případ že by součástí prodeje byla nemovitost) – musíte mít zejména živnostenské oprávnění k předmětu podnikání “realitní zprostředkování” včetně pojištění dle § 7 Zákona č. 39/2020 Sb. Zákon o realitním zprostředkování a o změně souvisejících zákonů (zákon o realitním zprostředkování).

Tím jste splnili některé z podstatných podmínek pro zveřejnění projektu.

Upozorňujeme, že ověření účtu realitního makléře není podmínkou dostatečnou pro zveřejnění projektu. Na portál můžete přidat neomezený počet projektů ({{ route('projects.create.select') }}), a to dokonce i jako neověřený realitní makléř.

Zveřejnění však není nárokové. Pokud jste ověřený realitní makléř, zahájíme po přidání projektu (zašlete nám základní popis projektu skrze internetový formulář) proces přípravy projektu (do finální podoby pro zobrazení investorům). Příprava projektu započne, jakmile dojde k uzavření mandátní smlouvy – v ní jsou mimo jiné sjednány jak podmínky prodeje vůči potenciálním investorům, tak i výše provize portálu za zprostředkování prodeje. Pokud nedisponujete výhradní smlouvou o zprostředkování prodeje projektu, je zveřejnění projektu podmíněno úhradou inzertního poplatku na základě smlouvy o poskytování služeb, kterou s portálem uzavřete.

V průběhu přípravy mandátní smlouvy, nebo přípravy projektu ke zveřejnění můžeme zveřejnění odmítnout. Nejčastěji se tak stane pokud:
 - neobdržíme po opakovaných výzvách důležité informace o projektu,
 - informace vyhodnotíme jako nepravdivé, neaktuální, nebo zkreslené – a to do takové míry, že by to mohlo poškodit potenciální investory, nebo dobré jméno portálu,
 - vyhodnotíme podmínky projektu jako nerealistické, nebo pokud budeme některé požadavky považovat za neodpovídající tržní realitě (například požadovaná prodejní cena bude objektivně příliš vysoko nad tržní cenou).

Jako realitní makléř můžete u projektu zvolit vyšší stupeň ověření investorů a nastavit vlastní podmínky pro zpřístupnění všech informací – například podpis NDA. Tuto možnost lze zvolit jen u projektu, jehož prodej zprostředkováváte v režimu výhradního zastoupení.

Plné znění projektu připravujeme my na základě dodaných informací, jako součást poskytovaných služeb. Jakmile ho budeme považovat za finální, vyzveme vás k potvrzení správnosti a úplnosti.

Po zveřejnění projektu mohou investoři učinit nabídku. Aby prokázali vážnost svého zájmu, musí složit jistotu ve výši, která je u projektu zveřejněna – volíte ji v rámci procesu přípravy projektu. Investor s vítěznou nabídkou bude vyzván k podpisu rezervační smlouvy a následné úhradě rezervačního poplatku do advokátní či notářské úschovy. K převodu projektu dojde až po podpisu kupní smlouvy. Celý proces zobchodování je detailně popsán ve Všeobecných obchodních podmínkách ({{ route('vseobecne-obchodni-podminky') }}).

V případě jakýchkoliv dotazů a připomínek nás kontaktujte ({{ route('kontakt') }}).

S pozdravem,
Tým PVtrusted.cz
