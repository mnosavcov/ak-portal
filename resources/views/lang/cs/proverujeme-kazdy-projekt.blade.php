<p style="margin-bottom: 15px;">Na naší platformě lze nabízet projekty či jejich části převážně z&nbsp;oblasti výstavby
    a provozu
    obnovitelných zdrojů energie v&nbsp;různých stupních rozpracovanosti. Tomu odpovídá i šíře a
    výčet bodů, které před zveřejněním jejich nabídky prověřujeme. Projekty, které jsou v&nbsp;rané
    fázi, jsou z&nbsp;hlediska prověření méně členité. Ať už se jedná o nabídky rezervované kapacity
    v&nbsp;síti distributora, nebo o nabídky pozemků určených pro výstavbu. Nároky na vstupní
    informace výrazně rostou u projektů ve fázi pokročilého stavebního řízení nebo u těch, které
    již disponují stavebním povolením.</p>

<p style="margin-bottom: 15px;">U výroben, které ještě nejsou umístěné, ověřujeme nejčastěji následující body:</p>

<ul style="list-style-type: disc;">
    <li><strong>Doložení existence vlastnického práva k&nbsp;jednotlivým prvkům projektu –</strong>
        zjišťujeme, zda je nabízející oprávněn práva k&nbsp;projektu v&nbsp;plném rozsahu postoupit.
    </li>

    <li><strong>Doložení vlastnictví nebo nájemního vztahu u ploch, kde je nebo bude výrobna
            umístěna –</strong> zajímají nás výpisy z&nbsp;katastru, nájemní smlouvy, nebo smlouvy o
        smlouvě budoucí nájemní.
    </li>

    <li><strong>Existence rezervovaného výkonu v&nbsp;síti distributora –</strong> hodnota rezervovaného
        výkonu, připojovací podmínky, výše zaplacených (či budoucích) podílů žadatele na
        oprávněných nákladech, plnění podmínek distributora, stav příprav k&nbsp;připojení na
        straně distribuční soustavy a nabízejícího.
    </li>

    <li><strong>Právo cesty –</strong> pokud se přímo na pozemcích, kde je umístěna výrobna, nenachází
        předávací místo, kde dochází k připojení do distribuční soustavy, ověřujeme, zda jsou
        úspěšně projednaná věcná břemena.
    </li>

    <li><strong>Umístitelnost stavby –</strong> ověříme, zda je na předmětných plochách (pozemcích,
        střechách) výrobna umístitelná. A to jak technicky, legislativně, nebo i s&nbsp;ohledem na
        stanoviska jednotlivých účastníků stavebního řízení. Zjišťujeme, zda je záměr v
        souladu s&nbsp;územním plánem, zda má nabízející k&nbsp;dispozici závazné stanovisko
        územně plánovacího odboru, nebo platné územní rozhodnutí apod.
    </li>

    <li><strong>Existence projektové dokumentace –</strong> zda je dispozici alespoň projektová
        dokumentace ke stavebnímu povolení, nebo již i prováděcí projektová dokumentace.
    </li>

    <li><strong>Stavební povolení –</strong> je-li již vydáno, zajímá nás i specifikace potenciální výrobny.</li>
</ul>

<p style="margin-top: 15px; margin-bottom: 15px;">U výroben, které jsou již v&nbsp;provozu, nás zajímá zejména:

<ul style="list-style-type: disc;">
    <li><strong>Stav připojení výrobny do sítě distributora.</strong></li>
    <li><strong>Zda dochází k&nbsp;nějaké lokální spotřebě energie a za jakých podmínek –</strong> existence
        PPA kontraktů, nebo samospotřeba.
    </li>
    <li><strong>Dokumentace skutečného provedení stavby.</strong></li>
    <li><strong>Produktové listy k&nbsp;hlavním komponentám –</strong> zejména k&nbsp;solárním panelům,
        střídačům a trafostanicím.
    </li>
    <li><strong>Specifikace a doložení záruk na veškeré komponenty</strong>, ze kterých je výrobna
        sestavena.
    </li>
    <li><strong>Doložení všech revizních zpráv a způsobilosti výrobny k&nbsp;provozu.</strong></li>
    <li><strong>Smlouvy na výkup vyrobené elektrické energie.</strong></li>
</ul>

<p style="margin-top: 15px;"><span style="text-decoration: underline">Upozornění:</span> Veškeré informace, které
    obdržíme, jsou ve formě, které získáme od vlastníka
    projektu, nebo osoby, která ho zastupuje. Naší ambicí není získat zcela vyčerpávající
    informace, ač se snažíme pokrýt co největší rozsah témat. Naším cílem je investorům
    usnadnit prvotní seznámení s&nbsp;projektem. Každý investor si musí před finálním rozhodnutím o
    nákupu projektu realizovat vlastní rešerši a ověřit předložené informace dle vlastních
    procesů. V&nbsp;případě, že investor požaduje vyšší stupeň ověření poskytovaných informací o
    projektu i s&nbsp;garancemi, nabízíme služby nezávislých advisorských společností</p>
